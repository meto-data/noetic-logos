**Motivasyon:** İnsanları harekete geçiren her şey. İnsanları hedeflere/planlara/amaçlara uygun biçimde harekete geçirme süreci.
- Daha düzgün bir tanımla, bir veya birden çok insanı belirli bir amaca doğru devamlı şekilde harekete geçirmek için yapılan çabaların toplamıdır.
- Motivasyon teorileri, bireylerin davranışlarını harekete geçiren ve yönlendiren güdüleri anlamaya çalışan teorik çerçevelerdir.
# İçerik/Kapsam Teorileri

### a) [[Maslow'un İhtiyaçlar Hiyerarşisi]]

---

**Ayrıntılı bilgi için detaylıca inceleme yaptığım denememi okumanız tavsiye edilir: [[Maslow'un Motivasyon Teorisi -ya da İhtiyaçlar Hiyerarşisi-]]**

---

- Maslow, insan ihtiyaçlarını 5 seviyede sıralar. İş yerinde motivasyon bu ihtiyaçların karşılanma düzeyine bağlıdır. Ancak vurgulanması gereken nokta şudur ki, bu ihtiyaçların gerçekleşmesi için bazı ön koşullar vardır.
- Bu ön koşullar **ifade özgürlüğü**, **başkalarına zarar vermemek koşuluyla istediğini yapabilme özgürlüğü**, **araştırma** ve **bilgi edinme özgürlüğü**, **kendini savunma, adalet, hakkaniyet, dürüstlük** ve **düzen**dir. 
	- Maslow, bu ön koşullar gerçekleşmeden hiyerarşinin düzgünce işlemeyeceğini dile getirir.
#### 1- *[[Fizyolojik İhtiyaçlar]]*
- Yaşamak için olmazsa olmaz ihtiyaçlardır; nefes almak, yemek yemek, su içmek, uyumak, barınmak vb.
#### 2- *[[Güvenlik İhtiyaçları]]*
- Bireyin kendini güvende ve tehlikelerden uzak hissetme ihtiyacını ifade eder. Bu ihtiyaçlar fiziksel güvenliğin yanı sıra istikrar, düzen ve sağlık gibi faktörleri de içerir.
#### 3- *[[Sevgi İhtiyaçları]]*
- Aidiyet, sevgi, şefkat, kabul görme ve arkadaşlık gibi sosyal bağlara duyulan ihtiyacı ifade eder.
#### 4- *[[Saygı İhtiyaçları]]*
- Hem kendine saygı (özgüven, başarı) hem de başkalarından saygı görme (statü, prestij, takdir) ihtiyacını içerir.
#### 5- *[[Kendini Gerçekleştirme İhtiyacı]]*
- Bireyin potansiyelini tam olarak ortaya koyma ve yeteneklerini en üst düzeyde kullanma arzusunu ifade eder. Bu, kişinin "ne olabilecekse o olma" isteğidir.


### b) [[Hezberg'in Çift Faktör Motivasyon Teorisi]] (Hijyen Teorisi)
#### [[Hijyen Faktörleri]]
- Varlığı motive etmeyen ancak yokluğu üzüntüye sebep olan faktörler.
- Hijyen faktörleri, çalışma ortamının **temel** koşullarıyla ilgilidir ve bu faktörlerin **yokluğu** iş tatminsizliğine yol açar. Hijyen faktörlerinin **varlığı** tek başına motivasyon sağlamaz, **sadece tatminsizliği önler.**
#### [[Motivasyon Faktörleri]]
- Motivasyon faktörleri, işin **içeriği** ile ilgilidir ve bu faktörler **var olduğunda** **iş tatmini ve motivasyon *artar*.**
- Hijyen faktörlerinin niteliği artırılarak motivasyon faktörü hâline getirilir.
	- **Söz gelimi**, bilgisayar için işlemci hızını artırırsın vb.
- Hedefin SMART, yani ulaşılabilir olması da bir motivasyon faktörüdür.

### c) [[Başarı-Güç Teorisi]] - McClelland
- Başarı-Güç Teorisi, insanların temelde üç ana ihtiyaç tarafından motive edildiğini savunan bir motivasyon teorisidir.
##### 1- [[Başarma İhtiyacı]]
- Başarma İhtiyacı, bireyin başarıya olan isteğini, zorlu hedefler belirleme ve bunlara ulaşma konusundaki **azmini** yansıtır. Başarı odaklı bireyler, **geri bildirim** almaya ve **ilerleme kaydetmeye** önem verirler. 
- Başarı güdüsü yüksek bireyler genellikle lider rolünü benimserler.
##### 2- [[Güç İhtiyacı]] 
- Güç ihtiyacı, bireyin başkalarını **etkileme**, **kontrol etme** ve **liderlik etme** arzusunu ifade eder. Güç odaklı bireyler, **statü**, **tanınma** ve **saygınlık** kazanmaya önem verirler.
##### 3- [[Bağlılık/İlişki Kurma İhtiyacı]]
- İlişki kurma ihtiyacı, bireyin başkalarıyla **güçlü ilişkiler** kurma, **kabul görme** ve **ait olma** duygusu yaşama arzusunu yansıtır. İlişki odaklı bireyler, **işbirliği**ne, **uyum**a ve **sosyal etkileşim**e önem verirler.

---

# Süreç Teorileri
### a) [[Beklenti Teorisi]] - Vroom
- Beklenti Teorisi, bireylerin belirli bir davranışı sergileme olasılığının üç temel faktöre bağlı olduğunu öne sürer.
- Vroom'un ***Motivasyon = [Beklenti x Yararlılık x Değerlik]***  formülüne göre, motivasyonun yüksek olması için her üç faktörün de yüksek olması gerekmektedir.
##### 1- [[Beklenti]] (Expectancy)
- Beklenti, çaba ile performans arasındaki ilişkiyi ifade eder. Çabanın başarılı bir performansla sonuçlanacağı inancı da denilebilir.
	- **Söz gelimi**, bir çalışan, daha fazla saat çalıştığında daha fazla satış yapabileceğine inanıyorsa beklentisi yüksek olur.
##### 2- [[Yararlılık - Araçsallık]] (Instrumentality)
- Performans ile sonuç arasındaki ilişkiyi ifade eder. Performansın ödülle ilişkilendirileceğine olan inanç da denilebilir.
	- **Söz gelimi,** birey iyi bir performans gösterirse ve bu performansın istenilen sonuca yol açacağına inanıyorsa yararlılık algısı yüksek olur.
##### 3- [[Değerlik - Valans ]] (Valence)
- Değerlik -ya da valans-, sonucun birey için değerli olup olmadığını ifade eder. 
	- Sonuç, birey için değerliyse, bireyin motivasyonu artar.
### b) [[Ödül Adaleti (Eşitlik) Teorisi ]] - Adams
- Eşitlik Teorisi, bireylerin iş yerindeki ödül ve katkılarının algılanan adaletine odaklanır.
- **Adams**'a göre çalışanlar iş yerindeki **"girdileri"** (yatırımları) ile **"çıktıları"** (sonuçları) arasında bir denge ararlar. <br>
**Girdiler:** Çalışanın işe yaptığı katkılar; yetenek, beceri, çaba, eğitim, deneyim ve zaman gibi. <br>
**Çıktılar:** Çalışanın işinden elde ettiği ödüller/sonuçlar; ücret, terfi, takdir, sorumluluk ve statü gibi. <br>
- Çalışanlar, kendi girdi-çıktı oranlarını **diğer çalışanların** girdi-çıktı oranlarıyla **karşılaştırırlar**.
	- Eğer çalışan, kendi girdi-çıktı oranının diğer çalışanlarınkiyle eşit olduğunu algılarsa bir **adalet** duygusu yaşar ve **motive** olur. Buna karşılık, çalışan, kendi girdi-çıktı oranının diğer çalışanlarınkiyle **eşit olmadığını,** sonuçlar (çıktılar) ile yatırımlar (girdiler) arasında bir dengesizlik olduğunu algılarsa, bu durumda **hakkaniyetsizlik** ortaya çıkar ve **motivasyon olumsuz etkilenir**. 
### c) [[Hedef Belirleme Teorisi]] - Locke ve Latham
- **Hedef Belirleme Teorisi**, çalışanların motive olmasında **açık, spesifik ve zorlayıcı hedeflerin belirlenmesi gerektiğini söyler.** Çalışanlar **net** bir şekilde tanımlanmış ve **ulaşılabilir** hedeflere yönlendirildiğinde **daha fazla motive olurlar ve performansları artar**.
	- Hedeflerin SMART olması gerekir de denilebilir.
- Hedeflerin zorlayıcı olması, bireyleri çaba göstermeye teşvik ederken gerçekçi ve ulaşılabilir olması da önemlidir.
- **Geri bildirim** ise bireylerin ilerlemelerini değerlendirmesi ve gerektiğinde hedeflerin yeniden düzenlenmesi açısından **kritik** bir rol oynar.
### d) [[Pekiştirme Teorisi]] - Skinner
- **Pekiştirme Teorisi**, davranışların öğrenilmesi ve şekillendirilmesi sürecinde ödül-ceza etkisini açıklayan bir yaklaşımdır. Skinner, davranışların sonuçlarına göre tekrar edilme olasılığının arttığını veya azaldığını savunur. Teori dört ana pekiştirme türünü içermektedir.
##### 1- [[Olumlu Pekiştirme]]
- İstenilen bir davranışın ardından ödül verilmesiyle o davranışın tekrar edilme olasığı artırılır.
	- **Söz gelimi,** başarılı bir çalışanın prim alması.
##### 2- [[Olumsuz Pekiştirme]]
- Bir kişinin istenen bir davranışı yapmasını sağlamak için hoş olmayan veya rahatsız edici bir durumun ortadan kaldırılmasıdır.
	- **Söz gelimi**, bir öğrenci ders çalıştığında sürekli azar işitmekten kurtuluyorsa, ders çalışma davranışı **olumsuz pekiştirilmiş** olur.
	- Aynı şekilde, bir çalışan işini düzgün yaptığında müdürün şikâyetlerinden kurtuluyorsa, bu davranış da olumsuz pekiştirilmiş olur ve **işini düzgün yapma davranışı artar.**

> [!important] Önemli!
> **Olumsuz pekiştirme,** *ceza* ile karıştırılmamalıdır. **Olumsuz pekiştirme,** bir davranışı artırmayı hedefler; *ceza* ise istenmeyen bir davranışı azaltmayı.
##### 3- [[Ceza]]
- İstenmeyen bir davranışın ardından olumsuz bir sonuç uygulanarak davranışın tekrar edilmesi önlenir.
	- **Söz gelimi,** kuralları çiğneyen bir öğrencinin uyarılması.
##### 4- [[Sönme]]
- Bir davranışın ardından gelen pekiştirmenin kesilmesiyle o davranışın zamanla azalması ve sonunda tamamen ortadan kalkması sürecidir. 
- Pekiştirmenin yokluğu, bireyin o davranışı sürdürmek için motivasyonunu kaybetmesine sebebiyet verir.


## Çalışma Motivasyonunun Önemi Nedir?
### Performans ve Verimlilik
### İş Tatmini ve Bağlılık
### İnovasyon Kültürü (Yaratıcılık ve Yenilikçilik)
### Düşük İş Gücü Devri
- Yüksek motivasyon nihayetinde çalışanın iş yerinde kalma eğilimi artacak ve iş gücü devri azalacaktır.