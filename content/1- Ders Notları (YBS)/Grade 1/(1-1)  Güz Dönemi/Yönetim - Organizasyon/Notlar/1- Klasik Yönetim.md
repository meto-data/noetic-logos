
### [[İşletme]]
- Toplum ihtiyaçlarını karşılayacak fayda sağlamak için mal ya da hizmet üreten veya pazarlayan örgütler.

### [[Üretim Faktörleri ]]
##### Doğal Kaynak
Doğada bulunan ve insan tarafından işlenerek kullanılabilir hâle getirilen her şey.
##### Sermaye
Üretim sürecinde kullanılan **mal ve hizmetlerle** **finansal kaynaklar.**

> [!important] Önemli! 
> Sermaye, üretim kapasitesini artırmak ve verimliliği yükseltmek için kullanılır.
##### Bilgi
- Üretim süreçlerinin iyileştirilmesi, yeni ürün ve hizmetlerin geliştirilmesi, pazarlama stratejilerinin oluşturulması gibi alanlarda bilgiye ihtiyaç duyulur.
- **Bilgi, rekabet avantajı sağlamak için kritik öneme sahiptir.**
##### Girişimci
Üretim faktörlerini bir araya getiren, risk alan ve kâr elde etmek amacıyla üretim faaliyetlerini organize eden kişi.
##### Emek
İnsanların üretim sürecinde harcadığı **fiziksel ve zihinsel** çaba.
##### Teknoloji
- Üretim süreçlerinde kullanılan **makine, ekipman ve yöntemlerin** tamamı.
- Teknoloji, üretim **verimliliğini artırır**, **maliyetleri düşürür** ve **yeni ürünlerin** geliştirilmesini sağlar.
### [[Yönetim]]
- Üretim faktörlerini **[[etkin]]** ve **[[verimli]]** bir şekilde bir araya getirerek amaçlara ulaşma süreci.

# [[Klasik Yönetim]]
Klasik yönetim, örgütlerin verimliliğini ve etkililiğini artırmak için geliştirilmiş bir dizi ilke, yöntem ve tekniktir.
- İnsan = makine yaklaşımı vardır.
- Esas olan verimliliği artırmaktır.
- Maddi/fiziksel motivatörler vardır.
- Savunucuları tarafından (bkz. Taylor ve Fayol) Mutlak doğru olarak kabul edilir. Bkz: **[[Evrensellik]]**
- **[[Kapalı sistemler anlayışı]]** vardır. 
	- Sorunlar dört duvar arasında çözülmeye çalışır. İnsanın ruhanî tarafı görmezden gelinir.

### [[Bilimsel Yönetim Yaklaşımı]]
- Bilimsel yönetim yaklaşımı, işletmelerde **verimliliği** artırmak için iş süreçlerini **sistematik** ve **bilimsel yöntemlerle analiz etmeyi** ve **optimize** etmeyi amaçlayan bir yaklaşımdır.
- Öncüsü **[[Frederick W. Taylor]]**'dur.
	- İnsan kaynaklarının kurulmasında öncüdür.
- Bilimsel yönetim, özellikle üretim süreçlerinin **standartlaştırılması** ve **verimliliğin** **artırılması** konularında etkili olmuştur.
- Bilimsel yönetim anlayışında işe alımlarda profesyonel yaklaşım vardır. 
#### [[Bilimsel Yönetim Yaklaşımının Özellikleri]]
##### [[İş Süreçlerinin Bilimsel Analizi ve Standartlaştırma]]
- İşlerin nasıl yapıldığı gözlemlenmeli ve analiz edilerek en **[[verimli]]** çalışma yöntemleri belirlenmelidir.
- Verimli çalışma yöntemleri belirlendikten sonra standartlaştırılmalı ve işçinin verimliliği artırılmalıdır.
 ###### **[[Zaman ve Hareket Etüdleri]]**
- Taylor, iş süreçlerini analiz etmek için zaman ve hareket etüdlerini kullanmıştır. Bu etüdler, işçilerin her bir hareketi için gereken zamanı ve en verimli hareket sırasını belirlemeyi amaçlamıştır.
##### [[İşçi Eğitimi]]
- İşçilere yeni ve daha verimli iş yöntemlerini kullanabilmeleri için kapsamlı eğitimler verilir. 
##### [[Teşvikli Ücret Sistemi]] (Parça Başı Ücret Sistemi)
- İşçiler, ürettikleri çıktıya göre ücretlendirilir. Diğer bir deyişle verimliliklerine göre.
##### [[Fonksiyonel Ustabaşılık ve İş Bölümleri]]
- *Fonksiyonel Ustabaşılık Sistemi*, iş verimliliğini artırmak için her iş aşamasında uzmanlaşmış ustabaşıların görev aldığı bir yönetim modelidir. Her işçi, farkı alanlarda uzmanlaşmış birkaç ustabaşıdan talimat alır. Böylelikle iş bölümleri küçük parçalara ayrılarak uzmanlaşma sağlanır.
---
## [[Yönetim Süreci Yaklaşımı]]

- Yönetim süreci yaklaşımı, yönetimi bir süreç olarak ele alan ve bu sürecin belirli fonksiyonlardan oluştuğunu savunan bir yaklaşımdır.
- Henri Fayol tarafından ortaya atılmıştır.
- Fayol'u Taylor'dan ayıran en büyük nokta, Taylor'un "fonksiyonel ustabaşılık" sistemine karşı çıkmasıdır.Fayol, bu sistemin **[[kumanda birliği ilkesi]]ne** aykırı olduğunu savunmuştur. 
	- Kumanda birliği ilkesine göre, her astın sadece bir üste bağlı olması gerekir. Birden fazla ustabaşıya bağlılık kafa karışıklığına ve verimsizliğe yol açar.
### [[İşletmenin Fonksiyonları]]
#### 1- Teknik Fonksiyonlar
- Üretim, imalat ve teknik süreçlerle ilgili faaliyetler.
#### 2- Ticari Fonksiyonlar
- Satın alma, satış ve pazarlama faaliyetleri.
#### 3- Finansal Fonksiyonlar
- Finansal kaynakların yönetimi ve yatırımlar gibi faaliyetler.
#### 4- Muhasebe Fonksiyonlar
- İşletmenin finansal kayıtlarının tutulması, analiz edilmesi ve raporlanması.
#### 5- Güvenlik Fonksiyonları
- İşletmenin varlıklarını ve çalışanlarını korumayı amaçlayan faaliyetler.
#### 6- Yönetim Fonksiyonları
- Diğer tüm fonksiyonları planlayan, örgütleyen, kumanda eden, koordine eden ve kontrol eden genel bir fonksiyondur.

> [!important] Önemli
> - Fayol, yönetim fonksiyonlarını diğerlerinden ayırarak **işletmenin başarısı için kritik öneme** sahip olduğunu vurgulamıştır.

####  [[Yönetim Fonksiyonları]]
- Fayol'a göre yönetimin beş ana fonksiyonu vardır.
##### 1. Planlama
- Hedeflerin belirlenmesi ve gerekli adımların planlanması.
##### 2. Organize Etme
- Bir hedef doğrultusunda işletmenin kaynaklarını etkili ve verimli bir şekilde kullanarak işleri düzenlemek.
##### 3. Kumanda Etme
- Çalışanları yönlendirme, motive etme ve onlara işlerini nasıl yapacakları hususunda talimat verme.
##### 4. Koordine Etme
- Farklı departmanlar ve faaliyetler arasında uyum ve işbirliği sağlama.
##### 5. Kontrol
- Planların uygulanmasını izleme, performansı değerlendirme ve gerekli düzenlemeleri yapma.
#### [[Yönetim Yaklaşımının Özellikleri]]
##### 1- Evrensellik
- Fayol, yönetim prensiplerinin her türlü organizasyonda uygulanabileceğine inanıyordu.
##### 2- Kumanda Birliği
- Her çalışanın yalnızca bir üstten emir alması gerektiğini savunan bir yönetim ilkesidir.
##### 3- Hiyerarşik Yapı
- Organizasyonlarda net bir yetki ve sorumluluk zinciri olmalıdır.
##### 4- İş Bölümü 
- Fayol'a göre iş konusunda uzmanlık kazanmak ve daha başarılı çalışanlar elde edebilmek için organizasyondaki insan kaynağının işlere uygun şekilde dağıtılması gerekir.
##### 5- Yetki Devri
- Bir üst düzey yöneticinin görevle ilgili bazı yetkilerini astlarına devretmesi.
##### 6- Yetki-Sorumluluk Denkliği
- Yetkiyi devralan yönetici, görevi yapmakla sorumludur. Yetki ile birlikte sorumluluğu da kendi üstüne alır.

## [[Bürokrasi Yaklaşımı]]
- **[[M. Weber]]** tarafından ortaya atılmıştır.
- Kaynağını tanımlardan, yönetmeliklerden ve yasalardan alır.
- Her pozisyon için **net** görev tanımları ve sorumluluklar bulunmaktadır.
- Kararlar ve prosedürler şahsa göre değişmez, **gayri-şahsidir** ve **objektif** kurallara göre şekillenir.
- ***Gayri-şahsilik***, kuralların hiçbir şahsa göre değişmemesidir. Tüm kararlar yönetmeliğe/yasaya/kurallara göre alındığından, hiçbir şahıs kuralların üstünde değildir!

> [!important] Önemli!!!
> Derste Bürokrasi Yaklaşımındaki gayri-şahsilik üzerinde çok fazla duruldu. Bir sonraki haftalarda da bu kavram sürekli kullanıldı. Bürokrasi yaklaşımındaki gayri-şahsiliğin ne olduğuna önem verilmeli.

### Weber'a Göre Güç  
- Weber, gücü, "**Bir sosyal ilişki içinde, bir aktörün hangi temele dayanırsa dayansın, direnmeyle karşılaşsa bile istediğini yapabilme konumunda olma ihtimali**" olarak tanımlar. 
#### [[Güç Çeşitleri]]
##### Karizmatik Güç
- Liderin özel nitelikleri ve karizması nedeniyle ona duyulan bağlılığa dayanır. Bu güç, liderin karizmasına inanan kişiler tarafından kabul edilir.
##### Dogmatik Güç
- Geleneksel kurallardan beslenen, yeniliğe kapalı, toplumun alışkanlıklarına dayalı katı bir otoritedir.
##### Bürokratik Güç
- Kaynağını tanımlardan, yünetmelerden ve yasalardan alır. Bkz. **[[Bürokrasi Yaklaşımının Özellikleri]]**
### [[Bürokrasi Yaklaşımının Özellikleri]]
#### Hiyerarşik Yapılanma ve Komuta Zinciri
- Bürokrasi yaklaşımı, merkeziyetçi bir yapıdadır.

#### Kurallar ve Yönetmelikler
- Bütün yönetim sistemi kurallar üzerinden tanımlanPinnedmıştır. Kimin ne yapacağı, nasıl davranacağı gibi bilgiler detaylı olarak kurallarda/yönetmeliklerde mevcuttur.

> [!important] **ÖNEMLİ!**
> **Bürokrasi yaklaşımında çok sıkı kurallar zinciri vardır.**
#### Kişisel İlişkilerden Kaçınma
- Yöneticilerin çalışanlarla kişisel ilişkiye girmemesi gerekir. Arkadaşlık kurulabilir, ancak iş ilişkisi ve arkadaşlığın ayrılması gerekir.
- Bu bağlamda, yöneticilerin çalışanlara eşit davranması, yükseltme ve kıdem artışı gibi konularda ayrım yapmaması gerekir.
#### Resmî Olarak Yazılmış Raporlar
- Atılan her adım daha önceden şekli belirlenmiş raporlarla kayıt altına alınır.

