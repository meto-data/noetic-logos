---
title: Yönetim Organizasyon
---
Yönetim-Organizasyon... Bu notları düzeltmek gerekiyor aslında, misal derste Newton'un mekanik bir görüşün temsilcisi olduğu söyleniyor ancak öyle değil, bilakis mekanik görüşlere karşı çıkıyor Newton, koyu bir dindar olması da buna etkili tabii. Neyse uzun uzun değinmek lazım buna bi ara, şimdilik boş verelim.  

Derslerde öğrenilenlerle yetinmemek gerekiyor. Öğretmenin paylaştığı makaleler kesinlikle okunmalı, faydası olacaktır bunların ilerde. Onun dışında derste alınan notlar sınavı geçmek için pekâlâ yeterli. Ödevler opsiyonel, ancak ödevlerin yapılması sizin iyiliğinize olur. 

Dersin öğretmeni gayet iyidir. Mizah yeteneği olan birisidir ayrıca, dersler eğlenceli geçer. Sınav test ve klasik karışık oluyor, bana kalırsa sadece klasik olmalı. Final sınavından önce günlerce çalışıp tüm notlarımı hatmetmiştim, sınav tamamıyla test olunca 5 dakikada bitirip verdiydim, şans eseri not alamadığım yerlerden sorular çıkınca çuvalladım. Velhasılkelam test olması hoşuma gitmemişti. Saatlerce çalıştığınız ve tüm notları hatmettiğiniz bir klasik sınavda çuvallama ihtimaliniz pek yoktur, ancak bilmeyen kişiler elbet çuvallayacaktır. Testte ise durum farklılaşıyor, %90 biliyorsunuz, ancak %10'unu bilmiyorsunuz diyelim bir sorunun, burada o %90 bilmenin bir önemi kalmıyor, %10'luk yanlışlık yüzünden soruyu yanlış yaparsanız puan alamazsınız. 

Dolayısıyla eğer sınav tamamıyla klasik olsaydı bilen ile bilmeyen arasındaki ayrım ortaya çıkardı, ancak öğretmen nedense herkesi dersten geçirmek istemiş sanırım.

Neyse, özetle ders o kadar zor değildir eğer çalışırsanız.