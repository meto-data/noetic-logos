### Tanımlamalar ve Hatırlatıcılar


- **[[Fon]]**: Belirli bir işi yürütmek için gerektiğinde harcanmak üzere elde bulundurulan para. 
	- Fransızca *fond* sözcüğünden alıntıdır ki "zemin, dip, arka plan" anlamına gelir. *fond* ise Latince *fundus* sözcüğünden evrilmiştir ki, bu sözcük ilk anlam olarak dip, yer, toprak; 2. anlam olaraksa çiftlik, gelir getiren mülk'tür.  <br>
- **[[Finans]]**: Aysel Göndoğdu'nun Herkese Göre Finans adlı kitabında finans **"Bir bireyin ya da işletmenin fon kaynağı bulması, bulduğu kaynağı verimli bir şekilde kullanması ve bunun için araştırma yapması"** olarak tanımlanır. 
- **[[Finansman]]**: Bir girişimin gerçekleşmesi, bir kuruluşun gelişip işleyebilmesi için gerekli mâlî imkânları sağlama.<br>
- **[[Finansal Yönetim]]**: Firmanın ihtiyaç duyduğu fonları temin edip bunları **firma değerini maksimize edecek yatırımlara yönlendirme faaliyetlerinin tümüdür.**
	- Finansal yönetimin başlıca amacı **ortakların servetini (firmanın değerini)** maksimize etmektir.
	- Finans ekiplerinin öncelikli hedefleri ise **yeterli nakit akışını sağlamak (ödeme gücünü korumak), iflastan kaçınmak ve işletmenin sürekliliğini temin etmek** ile **kârlılığı artırmak** şeklindedir. <br>

 >[!NOTE] **[[firma-sirket-isletme|Firma-Şirket-İşletme]]**
> Firma, şirket veya işletme: Hepsi aynı anlama gelmektedir. Yalnızca sektöre göre kullanılan tanımlar farklılık gösterir o kadar. İktisatçılar (ekonomistler) firma; hukukçular şirket; işletmeler ise işletme der. 

<br>

- **[[Firmalar Neden Kurulur?]]**: Firmalar, insanların isteklerini ve ihtiyaçlarını karşılayan ürün ve hizmetler sunarak değer yaratmak ve bu değerden kâr elde etmek amacıyla kurulurlar.


---

### Finans Fonksiyonunun İlgi alanları
#### 1- Firmanın Büyüklüğü (Firm Size) ve Büyüme Hızı (Growth Rate)
- **Firmanın Büyüklüğü**: Firmanın büyüklüğü toplam varlıklar, gelir, çalışan sayısı, piyasa değeri gibi göstergelerle ölçülür. Büyüklük firmanın pazar gücünü, rekabet avantajını ve finansal esnekliğini etkiler.
- **Büyüme Hızı**: Yıllık gelir artışı veya piyasa payı artışı gibi metriklerle ölçülür. Yüksek büyüme hızı pazar taleplerine hızlı yanıt verebilme yeteneği gösterirken aşırı hızlı büyüme finansal riskleri artırabilir. 
#### 2- Firmanın Kaynakları Çeşitli Varlıklar Arasında Nasıl Dağıtılmalıdır? (Aktif Yapı / Asset Structure)
- **Aktif Yapı**: Firmanın sahip olduğu varlıkların (**[[Dönen Varlıklar]]** ve **[[Duran Varlıklar]]**) dağılımını ifade eder. Bu dağılım firmanın **[[1- Ders Notları (YBS)/Grade 1/(1-1)  Güz Dönemi/Dijital Ekonomi/Ekler/Likidite]]** durumu, yatırım stratejileri, ve finansal performansı üzerinde doğrudan etkiye sahiptir.
- **Varlık Dağılımının Önemi**: Varlıkların etkin bir şekilde dağıtılması firmanın operasyonel verimliliğini artırır ve finansal riskleri azaltır. Söz gelişi, aşırı likit varlık bulundurmak **[[fırsat maliyeti|fırsat maliyetlerini]]** artırabilirken yetersiz **[[1- Ders Notları (YBS)/Grade 1/(1-1)  Güz Dönemi/Dijital Ekonomi/Ekler/Likidite]]** ödeme güçlüğüne yol açabilir. 
#### 3- Firmanın amacı açısından en iyi sonucu verecek kaynak bileşimi nasıl sağlanmalıdır (Pasif Yapı / Liability and Equity Structure)
- **Pasif Yapı**: Firmanın finansal kaynaklarının (**[[Öz Kaynaklar (Equity)]]** ve **[[Yabancı Kaynaklar (Borçlar)]]**) bileşimini ifade eder. Bu yapı firmanın maliyet yapısını, risk profilini ve büyüme potansiyelini belirler.
- **Optimal Sermaye Yapısı** (Optimal Capital Structure): Firmanın piyasa değerini maksimize eden ve sermaye maliyetini minimize eden bir bileşimdir. Firmanın finansal esnekliğini ve rekabet gücünü artırır.

### Firmanın Finansal Amacı
- Firmaların belirlediği amaç her ne olursa olsun mutlafa finansal bir amacı da kapsamalıdır.
- Firmaların esas amacı kâr maksimizasyonudur. Fakat birçok firmaya göre finansal karar almaya temel olan kâr değil, **[[nakit]]**'tir. 
- Nakit finansal karar almada etkili olur. Kâr ise faaliyetlerin ve alınan kararalrın sonuçlarının değerlendirilmesinde etkili olur.
	- Firmalar kâr maksimizasyonu için karar alır, ortakların serveti onların satın alma güçlerini maksimize ederek artırılabilir. **Satın alma gücü, firmanın ortaklarına ödediği nakdin artmasıyla mümkündür.**

### Finansal Yönetimin Fonksiyonları
#### 1- [[Finansal Analiz]]
- Firmalarda tutarlı kararların alınabilmesi açısından ilk basamağı oluşturur. Finansal analiz yaparak mevcut durumu saptarız ve geçmişe yönelik durumu tespit edip değerlendirerek geleceğe ilişkin kararlar alırız.
#### 2- [[Finansal Planlama ve Denetim]]
- **Finansal Planlama**: Gelecekle ilgili risk ve belirsizlikleri içerir. Amacı gelecekte ihtiyaç duyulacak fonları belirlemek ve etkili bir şekilde kullanımını sağlamaktır. Finansal planın başarılı olabilmesi için firma amaçlarının belirlenmesi gerekir.
- **Denetim**: Gelecekle ilgili beklentilerin değişmesi, planlara uymayan uygulamalar ya da planın sağlıklı bir şekilde işlemesi denetim fonksiyonu ile mümkündür. Bu fonksiyonla beraber planlardan sapmalar kolaylıkla izlenerek gerekli ve zamanında yapılan düzenlemeler planın sağlıklı bir şekilde işlemesini sağlayacaktır.
#### 3- [[Fonların Sağlanması]]
- Kâr eden bir firmanın elde ettiği kârları dağıtmayıp firma bünyesinde tutması ile fon sorununun çözüleceği düşünebilir. Ancak firmalarda para giriş ve çıkışlarında miktar ve zaman yönünden farklılıklar çıkmaktadır. Bu nedenle fon açığı olduğunda aradaki fark firma dışındaki üçüncü kişi veya kurumlardan (bankalar, üçüncü kişiler, firmalar, sermaye piyasaları) sağlanabilir. Kullanılan her bir kaynağın firmaya farklı maliyetler çıkaracağı unutulmamalıdır. Bu nedenle **fonların sağlanmasının yanında en uygun fon kaynağının araştırılıp bulunması da ayrıca önemlidir**.
#### 4- [[Fonların Tutulması]] (Yatırımı ve Kullanılması)

> [!quote] ...
> "Para bulmak bir şey, ama o parayı akıllıca yönetmek her şey..."

- Fonların sağlanmasının yanında etkin bir şekilde kullanılması daha büyük bir önem taşımaktadır. Tüm **dönen** ve **duran** varlıklara yatırım finansal yönetimin en büyük işlevlerinden biridir. Kasada ne kadar para tutulması, alacakların hangi zamanlara yayılması, stokların mevcut miktarının ayarlanması, elde bulundurulan fazla nakdin menkul kıymetler gibi gelir getiren başka alanlara kaydırılarak hem kâr hem anapara değerini koruması hem de istediğimizde nakde dönüştürerek fon sağlaması, borçların sürelerinin doğru ayarlanabilmesi, gereğinden fazla borca girilmemesi, alacakların belirli zaman aralıklarıyla bizzat tahsil edilebileceği gibi belirli bir komisyon karşılığında **[[faktoring]]** şirketine satılması gibi stratejilerle etkin yönetim sağlanabilir.
#### 5- [[Özel Finansal Sorunların Çözümü]]
- Firmaların yaşam dönemleri boyunca çok da sık karşılaşmadıkları sorunlar vardır. Şirket birleşmeleri, tamamının ya da bir kısmının satılması, halka açılma, **[[konkordato|konkordatoya]]** gidilmesi, işletmenin tasfiyesi gibi sorunlar karşısında finansal yönetimin önemi artmakta, finans yöneticisinin sorunların gerektirdiği tüm değerlendirmeleri en etkin bir şekilde yapması gerekmektedir.

### **[[İşletme]]**
- Canlıların ihtiyaçlarını karşılamak için **[[Üretim Faktörleri|üretim faktörlerini]]** sistemli ve planlı bir şekilde bir araya getirerek mal ve hizmet üretmek için kurulan, işleyen ve işleten tüzel kişiliğe sahip kurum.
#### İşletmenin Finansal Amaçları

> [!important] Önemli
> - Finansal yönetim açısından işletmelerin amacı **ortakların refahını maksimize etmektir.**
> 
> - Anonim firmalarda ise hisse senedi piyasa fiyatının maksimizasyonudur.

1. Ortakların refahınının maksimizasyonu
2. Pay başına kazancın maksimizasyonu
3. Kâr maksimizasyonu

#### İşletmetlerde Belirlenmiş Amaçların Bazıları
1. Mal ve hizmet üretimiyle toplum refahını artırmak.
2. Firmanın huzurunu artırmak.
3. İstihdam yaratmak.
4. Firmanın sürekliliğini sağlamak.
5. Firmanın üretimini veya satışlarını artırmak.
6. Firmanın piyasa payını artırmak.
7. Firmanın kârını maksimize etmek.
8. Firmanın değerini maksimize etmek.

### İşletme Finansı
- İşletme finansı, işletme için gerekli fonların uygun koşullarda ele geçirilmesi ve bu fonların işletme içerisinde etkin bir şekilde dağıtımını konu edinir.
	- **Yani işletmenin bilançosunda yer alan dönen ve duran varlıkların, yabancı kaynaklar ve öz kaynakların yönetilmesini konu edinir.**