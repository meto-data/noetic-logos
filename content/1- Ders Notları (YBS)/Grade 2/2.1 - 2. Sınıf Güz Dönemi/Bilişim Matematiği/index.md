Dersi Veren: **[Prof. Dr. Hakan Murat ARSLAN](https://akademik.duzce.edu.tr/muratarslan)**

Sanırım ders işleyişini en sevdiğim hocadır, muhtemelen bölümdeki en **[[apollonik]]** hocadır aynı zamanda... Düzenden yanadır, dersi sistematik bir şekilde işler, kurallara sıkı sıkıya bağlıdır ve kuralların dışına çıkmaz. 

Bir kişi devamsızlık hakkını doldurmuştu ve sınıfta kalmıştı, Hakan Murat Hoca'yla konuşuyordu bu konu hakkında. Kendisi hiçbir şekilde o kişiyi geçirmeyeceğini söylemişti, eğer geçirirse geçmiş dönemlerde devamsızlıktan bıraktığı kişilerin akıbeti ne olacak minvalinde bir konuşma geçmişti. Zaten ciddiyeti ve sistematik, kurallı ders anlatımı ile saygımı ve sevgimi kazanmıştı ancak bu davranışı daha da artırdı saygımı. 

İlk dönem Mesleki Matematik dersini, ikinci dönem İstatistik dersini üçüncü dönem ise seçmeli olarak Bilişim Matematiği dersini vermektedir. Diğer dönemlerde de seçmeli dersleri var tabii. Sayısal olduğu için korkmayı gerektirecek dersler değildir, YBS öğrencisinin ihtiyacı olduğu kadarını anlatır sadece. Sınırlar nettir, o sınırların içerisinden soruları sorar. 

Sınavları klasiktir tabii, puan kırma konusunda da epey iyidir. Sonucu doğru yazsanız dâhi işlemlerinizde hata varsa veya eksik varsa geçmiş olsun (!).