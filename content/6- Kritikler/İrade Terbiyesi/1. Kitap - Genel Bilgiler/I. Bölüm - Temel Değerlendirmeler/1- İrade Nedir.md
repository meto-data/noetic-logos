---
aliases:
  - 1- İrade Nedir?
---
### Fikir, Fiil ve İradenin Doğası

##### **Temel Süreç:**

Uyarımlar merkezî sinir sistemine uğradıkları vakit idrak edilirler ve böylelikle bir *fikir* meydana getirir. Söz gelişi, bizi çok sinirlendiren bir laf dış uyarımdır -işitme sinirleri aracılığıyla beyindeki hücrelere intikal ettiğinde bize derhal öfkelenme fikrini verir.

Uyarımlar hareketle sonuçlanmak için ilgili *fikrin* emrine uymaya mecbur olacak, *fikir* bazen fâil olup hareketi emredecek bazen de mâni olup yapılmasının önüne geçecek. Uyarımların sonucu olan hareketsel fiiller uyarımlardan ziyade *fikirlerin* etkisine uymaya mecbur olacaktır. Burada göze çarpıyor ki bir uyarım fiile dönüşebilmesi için çoğu durumda *fikre* muhtaç ([[Ethem Bakar - İrade Terbiyesi.pdf#page=38&selection=52,44,52,45|Bakar, 2023: 37-38]]).

##### **Fikir-Fiil İlişkisinin Dereceleri**

Fikirler ile fiillerin ilişkileri şiddetli, orta ve zayıf olmak üzere üç kategoriye ayrılmaktadır ([[Ethem Bakar - İrade Terbiyesi.pdf#page=38&selection=52,44,52,45|Bakar, 2023: 38]]):

1.  **İlk kategoride** son derece şiddetli *fikirler* vardır. Bunlara daha ziyade "*sabit fikirler*" (saplantı) deriz zira reflekslere benzer bir hızla ve kararlılıkla derhal fiile dönüşürler. Şiddetli ihtiraslar da bu kategoriye dâhildir. Bu kategorideki *fikirlerin* duygularımıza ve düşkünlüklerimize yoğunluğunun yanında bu duygular ve düşkünlüklere zıt olan duygular o kadar şiddetsizdir ki fikrin fiile dönüşmesini engelleyemezler. Söz gelişi, sigara içmeye alışanların bağımlılıkları ve aşk denilen ihtirasa düşenlerin aklî muhakemeden yoksun hareketleri buna örnektir.
2.  **İkinci kategoridekilerin** fiile dönüşme yatkınlığı orta seviyededir. Günlük yaptığımız işlerin büyük bir kısmı bu kategoriye dâhildir. Uykumuz geldiğinde yatağa çekilip uyuma arzusu derhal fiile dönüşmeye yatkındır mesela, ancak misafirlikte bulunmak, ertesi gün önemli bir sınavın olması gibi engeller mevcutsa çeşitli aklî muhakemelerimize danışırız ve bu hususta tartıştıktan sonra karar veririz. Bu kadar bir dereceye kadar bizim aklî hâkimiyetimize bağlı, bizim irademize uymaya mecburdur.
3.  **Üçüncü kategoridekilerin** fiile dönüşme yatkınlığı ya azdır ya da hiç yoktur. Bu fikirler pek çoğumuzda yüzeysel ve basittir, sadece *fikir* olarak kalır. Cesareti takdir eden korkak gibi, sokakta rastlanılan dilenciye sadaka vermek gibi.

##### **İradenin Tanımı ve İşlevi**

Uçlarda olan birinci ve üçüncü gruba baktığımızda ilkinde *fikirlerimizin* fiile dönüşmesine neredeyse hiç engel olamıyoruz, üçüncüsünde ise *fikirlerimizin* fiile dönüşmesini neredeyse hiç sağlayamıyoruz. Bu durumda her iki şekilde de fikrimizde hâkimiyet kalmıyor demek lâzım, ikisinde de *irade eksikliği* veya *irade yokluğu* söz konusudur.

Bu bağlamda irade; "beynimizdeki fikirlerden birinin üstün gelerek diğerlerine rağmen fiil seviyesine ulaşmasıdır." Bu düşüncenin üstün gelişi ruhsal bir hassaya bağlı olmayıp **çeşitli duygu ve uyarımlara bağlıdır.** **Bir fikir ve arzuyu destekleyen duygular ile bu duygulara muhalif olanlardan hangisi galip gelirse fikri de o yönlendirir.** Bu sebeple irade *farklı duygular arasındaki bir hâsıladan ibarettir.* Bunlara rağmen iradeye *ruhsal bir hassa* denilmesinin sebebi ifadeyi kolaylaştırmak içindir.

Bu bakımdan **[[İrade|irade]]**, "***duygularımız ile fiillerimiz arasına bir aklî muhakeme sokup nefsimize hâkim olarak bu aklî muhakeme ile de hareket edebilme kudreti bahşeden ruhsal hassadır.***" ([[Ethem Bakar - İrade Terbiyesi.pdf#page=40&selection=17,33,17,36|Bakar, 2023: 40]])

**4. İrade Gücü ve Uygulaması**

İrade gücünün gerçekleşebilmesi için gereken şartlar şunlardır: Engelleyici (mâni) veya emredici (fâil) kuvvetlerin varlığı, faaliyetlerin spontane olarak meydana gelmemesi, meyil veya arzunun ölçülü olması ve *sabit fikirlerin*, yani saplantıların olmaması. Ola ki bu koşullar sağlanmazsa irade gücünün oluşumu engellenecektir. İrade gücü için sağlanması gerekenler bunlardır ve bunların tamamına Ribot'a göre "irade" denir.

Bağımlılıktan kurtulmak ancak ilgili bağımlılığa sıcak bakan duyguların karşıt duyguları daha kuvvetli olursa söz konusudur. İradenin kuvvetli veya zayıf olması da bağımlılıktan kurtulma fikri ile bağımlılıktan kurtulmayı destekleyen duyguların eşgüdüm hâlinde olmasına ve kuvvetli olmasına bağlıdır. Ola ki bağımlılığa sıcak bakan duygulardan daha kuvvetli zıt duygularımız varsa ve fikrimiz de bağımlılıktan kurtulmaya yönelikse, bu durumda bağımlılıktan kurtuluruz ve bu **kuvvetli irade** belirtisidir. Bağımlılıktan kurtulma fikri bu vesileyle anında bir fiile dönüşecektir. Buna mukabil bağımlılıktan kurtulmak istememe rağmen bağımlılığa sıcak bakan duygularım bağımlılığa zıt olan duygulardan daha üstünse, bu durum bir **zayıf irade** belirtisidir ([[Ethem Bakar - İrade Terbiyesi.pdf#page=40&selection=17,33,17,36|Bakar, 2023: 40-41]]).

"*İhtirasa galip gelecek duygular kuvvetlenirse irade de kuvvetlenir ve fikri fiile dönüştürür.*"

---

İradeyi terbiye etme yolunda dayanılan esaslardan bir diğeri de duygunun ve fikrin eşgüdüm hâlinde tek bir amaca yöneltilmesidir. İrade terbiyesi ise iradeyi meydana getiren fikirleri, duyguları ve uyarımları terbiye etmek demek olup irade terbiyesi yöntemi tamamıyla bu esas üzerine inşa edilmiştir ([[Ethem Bakar - İrade Terbiyesi.pdf#page=40&selection=17,33,17,36|Bakar, 2023: 41-42]]).

