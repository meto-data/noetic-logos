Bilgisayarın yazılım temelinde ikili sayma sistemi esas alınır (binary system, binary digit). Buna **[[boole cebri]]** denir. Doğru (T-True) ya da yanlış (F-False) mantıksal temelli işlemleri esas alır.
	- Buraya notlardan bağımsız bir parantez açmakta fayda var, yazılımın temeli boole cebrine dayanıyor, ancak Claude Shannon bu boole cebrini almış ve elektrik devrelerine uygulamıştır. Dijital mantığın ve bilgisayarların doğmasına zemin hazırlayan da Claude Shannon'dur bu bağlamda aslında. "Bit" aslında en temel belirsizlik birimidir Shannon'da. Shannon bu birimi tanımlarken mümkün olan en basit belirsizlik durumunu ele almıştır: **adil bir yazı tura atışı**. Yazı gelme olasılığı da %50 tura gelme olasılığı da %50'dir. İşte bu tek bir yazı tura atışının sonucundaki belirsizlik miktarı, tam olarak 1 bit olarak tanımlanmıştır.
	- Boole'un bu cebri ise esasında Aristoteles mantığına dayanmaktadır. Aristoteles'in doğru/yanlış ikiliğini 1 ve 0 ile temsil etmiştir."VE", "VEYA" gibi Aristoteles'in sözel bağlaçlarını **algebraik işlemler** olarak formelleştirmiş, mantığı matematiksel bir dil hâline getirmiştir.