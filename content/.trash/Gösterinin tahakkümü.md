İnsan, sosyal bir varlıktır, inkar etsek de, aksi durumlar olduğunu iddia etsek de durum bu. Sosyallik ile bulur anlamını, diğer varlıklarla etkileşime girdiği ölçüde anlamına kavuşur; mutlak inziva diye bir şey hiçbir zaman söz konusu değildir onun için.

Kendi doğasına değil, toplumsal bir varlığın doğasına uygun yaşamak ister: Budur genel ilke onun için -insanların yaptığını yapmak ve yapmadıklarını yapmamak. Çünkü sosyal bir varlıktır, nasıl anlamını bulabilir ki aykırı davranışlarla? 

Genel ilke birdir, ancak uygulanış durumları farklıdır. Gruplara ayrılmış topluluklarda da bu genel ilke birdir ve geçerlidir; zira bu ilke, aynı ilkeye *uymamak* ile çelişkili değildir, çünkü *aynı ilke* olarak sanılan, *ilkenin* başka bir topluluktaki izhârıdır.

Benim toplumumun genel ilkeleri şudur budur, senin toplumunun genel ilkeleri şudur budur; genel ilke özü itibariyle değişmedi, zira *genel ilke* bir kurallar bütünü değil, *'toplumsal bir varlığa uygun yaşama' ilkesidir.*

Toplumlar arasındaki insanların uyumu elbet farklılıklar içerir, ancak bu farklılık 'genel ilke' ile ilintili değildir. Genel ilke, tüm bu farklılıklardan bağımsız, yalnızca toplumsal bir varlığa uygun yaşamanın temsilidir.

Bu durumda şu sonuca vardık: 
1: İnsan sosyal bir varlıktır.
2: İnsan, anlamını sosyallik ile bulur.
3: İnsan, toplumsal bir varlığın aklına/doğasına uygun yaşar.
4: Genel ilke, toplumsal bir varlığın aklına/doğasına uygun yaşamaktır.
5: Genel ilke, farklı değildir, toplumsal bir varlığın aklına/doğasına uygun yaşayış farklıdır.


---

İnsanın anlamını sosyallik ile bulacağını dile getirdik. Ancak bu anlamın niteliğinden bahsetmedik. 

Bir şey gerçekten anlamlı/anlamsız kategorisinde olmak durumunda mıdır? Her şey anlamlıdır, ancak bu anlamın da bir niteliği mi vardır yoksa? 'Doğru anlam', 'İyi anlam', 'kötü anlam' gibi kategoriler mevcut mudur? Anlam kelimesini tahlil etmeden bunlara değinmek güç.





> [!quote] Alıntı
> "Niçin gösterebileceğim değil de hissedebileceğim türde, işe yarayan iyi bir şey aramıyorum? İnsanların bakakaldığı, önünde durduğu ve şaşkınlıkla birbirlerine gösterdikleri, dışı parıldayan bu şeyler kendi içinde değersizdir."
