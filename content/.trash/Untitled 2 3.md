## Terbiye-i İrade | 2. Kritik: Kadercilik, Determinizm ve Özgür İrade

#### **Değişmez Karakter İddiası**
> 	"Bütün hürriyet ve hâkimiyet *asıl*'dadır (*numen*), bizim ahlâkımızı belirleyen *asıl*dır, *hâdis* (*fenomen*) ise bir 'makine' gibi aldığı emre uygun hareket ediyor. Ahlâkî kaynağa uymanın gerekliliği bize *asıl*'dan geliyor; fakat biz *hâdis* olmak bakımından bizzat ahlâkî hürriyete sahip olmadığımız için gelen emirleri uygulamaktan başka bir iktidara sahip olmamız imkânsızdır. Bundan dolayı, ahlâkı değiştirmek ve güzelleştirmek hakkındaki teşebbüslerimiz sonuçsuz kalmaya mahkûmdur. Kant, bu teoriye dayanmakla beraber, ahlâkî kanuna uymanın gerekli olduğunu da hararetle savunur" ([[Ethem Bakar - İrade Terbiyesi.pdf#page=58&selection=61,30,61,31|Bakar, 2023: 58]])
 	
> 	"Kant'a göre, karakterimizi numenal dünyada seçmişizdir ve artık bu seçimden geri dönmek olanaksızdır. Karakterimiz, daha sonra da irademiz bir kez zaman ve mekan dünyasına "indiler" mi ne iseler öyle kalırlar, onlarda en küçük bir değişiklik bile gerçekleştiremeyiz." ([[Jules Payot - İrade Eğitimi.pdf#page=36&selection=39,33,39,34|Payot, 2021: 36]])


#### **Kant'a Atfedilen Değişmez Karakter İddiasının Kritiği**
- Hürriyetin kaynağının *numen*'de -*kendinde şey*'de *(ding an sich)*- olduğu doğrudur. Ancak iddia edilen "ahlâkımızı ve kararlarımızı belirleyen bu '*numen*'dir" ifadesi biz pasif alıcıymışız da *numen* bizi determine ediyormuş gibi bir iddia taşımakta ve Kant'ın **özerklik** fikrine tamamen terstir. *Numen*'deki **bizim kendi pratik aklımız**dır ki, kendine **kategorik imperatif** biçiminde yasa koyar. Yani insan dışarıdan bir _numen_ tarafından belirlenmez; bilakis **özerk bir fail** olarak evrensel yasayı kendi iradesine verir. Kant’ın kategorik imperatif adını verdiği koşulsuz buyruğun ta kendisidir bu, aşağı yukarı şöyledir: "Öyle bir maksimde bulun bi, maksimin aynı zamanda evrensel bir yasa olabilsin."
- Payot'un iddiasında -Payot diyoruz, zira Bakar yalnızca hiçbir katkı olmadan tekrarlamış o kadar- Kant'ın **pratik akıl** ve **kategorik imperatif** kavramları tamamen gözardı edilerek bâtıl bir denklem kurulmuştur.

	>	"Finally, the only way to act freely in the full sense of exercising autonomy is therefore to act on formal principles or categorical imperatives, which is also to act morally. (...) Only when such a purely formal principle supplies the fundamental motive for my action do I act autonomously." 
	>	**"Sonuç olarak, özerkliği tam anlamıyla kullanarak özgürce eylemenin tek yolu, biçimsel ilkelere veya kategorik imperatiflere göre eylemde bulunmaktır ki bu aynı zamanda ahlâkî olarak eylemde bulunmak demektir. (...) Ancak eylemim için temel güdüyü böylesi tamamen biçimsel bir ilke sağladığında özerk bir şekilde eylemde bulunurum."** (Rohlf, 2024, bölüm 5.4).


-  $\to$ **"(...) bizim ahlâkımızı belirleyen *asıl*'dır, *hâdis* (*fenomen*) ise bir 'makine' gibi aldığı emre uygun hareket ediyor."**  iddiası tamamıyla yanlıştır. Bilakis Kant "makine" benzetmesini tam da reddettiği bağdaştırıcılık için kullanır. (Kant, 5:96–97; SEP 5.2)'ye bakarsak Kant'ın bu görüşü "bir döner şişin özgürlüğü" şeklinde alaya aldığını bile görüyoruz. Kant'ın eleştirdiği pozisyonu sanki Kant'ın kendi pozisyonuymuş gibi bir sunum söz konusu. Kant'ın alaya aldığı görüş **bağdaştırıcılık**tır(compatibilism). Bir yanda determinizm var öbür yandaysa özgür irade. Bilhassa Leibniz gibi filozoflar bu iki fikri uzlaştırmaya çalışmışlardır. Bağdaştırıcıların özgürlük tanımı aşağı yukarı şöyledir: "Bir eylemi dışsal bir zorlama olmadan, kendi içsel nedenlerinle yapmak." Kant'ın "bir döner şişin özgürlüğü" diyerek alaya almasının sebebi ise bir döner şişin de tıpkı **bağdaştırıcılar**ın tanımladığı özgür irade gibi, kendi iç mekanizması tarafından belirlenmiş bir programa uyması, programın dışına çıkamaması, seçim yapamamasıdır. Bir otomattan farksızdır.  **Bağdaştırıcılar**ın bu çözümü Kant'a göre problemi çözmek değil, kelime oyunuyla üstünü örtmek idi. Bunu da Kant "acınası bir hile" olarak adlantırmıştır. 
- Payot'un ve Bakar'ın çizdiği Kant portresi de *numen* tarafından belirlenmiş bir "emri" uygulayan, o emrin dışına çıkamayan, seçim yapamayan bir otomattır. Oysa ki bu Kant'ı tamamıyla yanlış anlamaktan kaynaklanmaktadır.

- "*Numen*'den gelen emirlere uymak zorunda olmak" fikrî özerklik ilkesiyle tamamıyla zıttır zira bu ahlâkı heteronomiye indirger. Kant'ın ahlâkı bir ödev ahlâkıdır ve ödev, "yasaya uymayı özgürce seçme imkânı" varsa anlamlıdır. Zorunlu olarak uyulan şey ödev olamaz ve ayrıca insan kendini ahlâkî olarak da geliştirebilir Kant'a göre, zira özgürdür. Hülasa, Kant her akıl sahibi varlığın kendi başına ahlâk yasasını koyma (özerklik) kapasitesine sahip olduğunu savunur. Kant’a göre ödev bilincini taşıyan kişi kendi iradesini özgürce *kategorik imperatif*'e uygun şekilde yöneltir .


1. "No matter what kind of character I have developed or what external influences act on me, on Kant’s view all of my intentional, voluntary actions are immediate effects of my noumenal self, which is causally undetermined"  ("**Ne tür bir karakter geliştirmiş olursam olayım veya üzerimde hangi dış etkiler olursa olsun, Kant'ın görüşüne göre tüm kasıtlı, istemli eylemlerim, nedensel olarak belirlenmemiş olan *numenal benliğimin* doğrudan etkileridir.**") (5:97-98) (Rohlf, 2024, bölüm 5.2)
	1. *Fenomenal Ben (Ampirik Karakter)*: Zaman ve mekân içindeki psikolojik olarak incelebilen "ben". "No matter what kind of character" denilen kısım bu. Alışkanlıklarım, yetiştirilme tarzım, korkularım, anılarım, arzularım... Kısacası neden-sonuç zincirine bağlı olan *benliğim* bu, ve bu belirlenmiştir, ancak *kaderci* şekilde değil, *determinist* bir şekilde.
	2. *Numenal Ben (Akılla Anlaşılır Karakter)*: Zaman ve mekânın dışında olan, saf aklın ve özgürlüğün kaynağı olan "ben". Ahlâkî kararlarımın nihai failidir. Dışsal varlık değil, **en derin, en gerçek, en sorumlu** hâlimdir.
	- Dolayısıyla deriz ki; nasıl bir karakter geliştirmiş olursak olalım asıl olarak *numen*den etkileniyorum değil, asıl olarak *numenal fail* olan "ben", bu alışkanlıklara rağmen başka türlü eylemde bulunma gücüne sahibim.
	 - Payot'un anlattığı Kant, kaderini bir kez çizip sonra onu yaşayan bir varlık iddiası taşımaktayken Kant'ın asıl görüşüne göre *numenal benlik* her ahlâkî eylem anında özgür bir neden olarak devreye girer. Kaldı ki Ethem'e yaptığımız eleştiri gibi, eğer Kant'a göre karakterimiz *numenal dünyada* seçilmiş ve *değiştirilemez* nitelikte olsaydı Kant'ın ahlâk felsefesinin temelini oluşturan **ödev**, **ahlâkî gelişim** ve **en yüksek iyiye ulaşma (summum bonum) çabası** gibi kavramlar da anlamını yitirirdi. SEP metnine göre Kant'ın ahlâkî mükemmelliğe ancak sonsuz bir ilerleme ile yaklaşabileceğini belirttiğini de biliyoruz. Ethem Bakar'ın tabiriyle, "terakki ve tekâmül"ün Kant'ta mümkün olduğu buradan çıkıyor:
		 - "This endless progress is, however, possible only on the presupposition of the existence and personality of the same rational being continuing endlessly (which is called the immortality of the soul)."  (**"Bu sonsuz ilerleme, ancak aynı rasyonel varlığın sonsuzca devam eden varlığı ve kişiliği (ruhun ölümsüzlüğü olarak adlandırılan) varsayımıyla mümkündür."**) (Rohlf, 2024, bölüm 6.2).

- "(...) Bundan dolayı, ahlâkı değiştirmek ve güzelleştirmek hakkındaki teşebbüslerimiz sonuçsuz kalmaya mahkûmdur. **Kant, bu teoriye dayanmakla beraber, ahlâkî kanuna uymanın gerekli olduğunu da hararetle savunur.** "
- Bu iddia yanlış bir öncüle dayanmaktadır, zaten yanlışlığını yukarıda gösterdik. Kant ahlâkî hürriyeti reddetmez, bilakis onu felsefesinin tam temeline koyar. Dolayısıyla hürriyeti reddedip ahlâkî kanuna uymanın gerekli olduğu gibi bir sonuç çıkmaz.

### Determinizmle Kaderciliği Karıştırma İddiası
Payot'un söylediğine göre Kant'ın "değişmez karakter" teorisi determinizm ile kaderciliği birbirine karıştırmasından kaynaklanmakta.

Oysa ki Kant determinizm ile kaderciliği karıştırmak bir kenarda dursun, determinizmi titizlikle ayırmaktadır. **Determinizm** fenomenal dünyada geçerlidir (Payot'un da Bakar'ın da determinist olduğunu söylemekte yarar var. Eğer Kant'ı düzgünce anlasalardı Kant'a karşı çıkmayı bırakın, Kant *fenomenal* olarak determinist diyerek kendi konumlarını güçlendirmek için onun otoritesine yaslanmaları ihtimali de vardı). **Özgürlük** ise Kant'a göre *numenal dünyada* geçerlidir, bu da ahlâkın temelidir.
	
>	"Moreover, the determinism of modern science no longer threatens the freedom required by traditional morality, because science and therefore determinism apply only to appearances, and there is room for freedom in the realm of things in themselves, where the self or soul is located."  ("**Dahası, modern bilimin determinizmi artık geleneksel ahlakın gerektirdiği özgürlüğü tehdit etmez, çünkü bilim ve dolayısıyla determinizm yalnızca görünüşlere uygulanır ve benliğin veya ruhun bulunduğu kendinde şeyler (*numen*) aleminde özgürlüğe yer vardır**.") (Rohlf, 2024, bölüm 2.2)
	
- Yani deriz ki; determinizm *fenomenlere* aittir; ahlâkî özgürlük için alan ise *numenal dünya*dadır. Determinizm ile kaderciliği karıştırma gibi bir durum söz konusu değildir, kaldı ki yine yukarıda yaptığımız itiraz gibi ola ki kaderciliği savunuyor olsaydı, bu durumda ödev, ahlâkî gelişim ve summun bonum kavramları da anlamını yitirecekti.

---
Oskay, B. (2023). *Immanuel Kant'ın Ahlak Felsefesinde Özgürlüğün Olanağı*. tabula rasa Felsefe & Teoloji dergisi. 1(40).

---

