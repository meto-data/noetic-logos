Ayriyeten o dönemde Batı literatüründe sıkça iddia edilen bir yanlışı -ki kendisi yanlış olduğunu bilmiyor- da gündeme getirmektedir, güya Müslümanlar kadının ruhu olmadığını söylüyormuş. Burada da hata yapıyor. 
>	


> 	Tanrı her şeyi yapabilir söylemi mantıksal imkânsızlıkları da kapsıyor Turing'e göre muhtemelen. Turing'in olumlaması mantıksal olarak tutarlı ancak karşı tarafın iddiasını otomatik olarak çürüten bir argüman değildir. Tanrı isteyebilirdi ancak iradesi ve yaratılış düzeni böyle, gerekçeleri var minvalinde metafiziksel ancak rasyonel bir cevap pekâlâ gelebilir karşı taraftan. Tanrı'nın gücü mümkün olan her şeye yeter, mümkün olmayanlara değil. Turing'in bu itirazı "Tanrı üçgen bir kare yaratamaz denilmesi onun gücünü kısıtlar." demek ile bir nevi özdeş. 
> 	
> 	Mümkünlük ile gereklilik arasında güçlü bir sınır koymuyor Turing. Olasılığın yahut mümkünlüğün varlığı teistin iddiasının yanlış olduğunu kanıtlamaz, sadece zorunlu olmadığını gösterir. Turing'in bu iddiasına da çürütücü demek pek olanaklı değil bu yüzden.
> 	
> 	Ancak Turing'in isabetli olduğu noktayı da söylemek gerekiyor. Eğer argüman tamamen metafiziksel, test edilemez ve keyfî sınırlamalara dayalıysa bilimsel/felsefî tartışmayı kapatmaya yetmez, bu bakımdan haklıdır ve Turing'e yöneltilen bu olası itirazın o kadar da ciddiye alınmaması gerekmektedir. Düşünmenin neden sonsuz bir ruha ait olduğunu bilimsel olarak açıklayamayız, erkek ve kadın haricinde hiçbir varlık düşünemez gibi kesin bir iddia bilimsel olarak savunulamaz denilebilir. Ancak bu iddia teolojik olmak zorunda değil. Felsefî bakımdan da düşünme'nin ne olduğu pekâlâ sorguya tabî tutulabilir, zaten Turing bu yüzden makineler düşünebilir mi sorusunun çıkmazından çıktı. 

Teolojik itiraza karşıt itirazını

> [!cite] Enis Doko - Dâhi ve Dindar
> "Galileo’yu suçlayan Kardinal Roberto Bellarmine 12 Nisan 1615’te kaleme aldığı bir mektupta Güneş merkezli sistemi reddetme sebebinin kanıt eksikliği olduğunu belirtmektedir. Eğer Güneş’in merkezde olduğu yönünde güçlü kanıtlar verilirse, İncil’in Dünya’nın merkezde olduğu yönünde yorumlanan pasajlarını yeniden gözden geçirmeye hazır olduğunu ifade etmektedir. Ne var ki günümüzde, o dönemlerde Güneş merkezli modelin, Dünya merkezli modeli açıkça saf dışı bıraktığı, din adamlarının buna rağmen kanıtları görmezden geldiği izlenimi hâkimdir. Hâlbuki bu izlenim gerçeği yansıtmamaktadır. Her şeyden önce Dünya hareket ediyorsa paralaks olarak bilinen yıldız hareketlerinin gözlemlenmesi gerekirdi. Paralaks o dönemlerde gözlemlenmemişti. Yine Dünya hareket ediyorsa, Dünya’daki cisimlerin neden savrulmadığı, neden göğe bırakılan balonun hızla bizden uzaklaşmadığı açıklanamıyordu. O dönemde Newton’un hareket yasaları daha ortada yoktu. Teleskoba güvenilip güvenilemeyeceği de aynı derecede tartışmalıydı, zira o dönemlerde gelişmiş bir optik teorisi yoktu. Optik teorisi için de Newton’u beklememiz gerekmekteydi. Dolayısı ile Galileo’nun yaptığını iddia ettiği gözlemler de kuşkuluydu. O dönemde bir insan rasyonel nedenlere dayanarak Dünya merkezli Evren’i pekâlâ savunabilirdi."


