
## *A.* İlişkinin Doğası ve Değeri Üzerine Argümanlar

##### 1- **İçsel Değer Paylaşımı Eksikliği:**
- Anlamlı ilişkilerde partnerler "içsel değeri olan" (ortak amaçlar, inançlar, planlar gibi kendi başına değerli) şeyleri paylaşır ve bu, erdemleri (dürüstlük, empati vb.) geliştirir.
- Fuhuşta ise sadece "araçsal değeri olan" (başka bir şey elde etmeye yarayan) para karşılığında beden sunulur. İçsel değer paylaşımı yoktur.
- **Sonuç:** Bu içsel değer paylaşımının eksikliği, fuhuş için ahlâkî bir kusurdur.
        
#### 2- **Söz Tutma Erdemi ve Manevi Sözleşme Eksikliği:**
- Anlamlı ilişkilerde "söz tutma", partnerler arası manevi bir sözleşmedir ve karakteri besler.
- Fuhuşta bu tür bir ahlaki sözleşme ve erdem beklentisi yoktur.
- **Sonuç:** Ahlaki erdemlerden (özellikle söz tutma gibi) yoksunluk ve yüzeysellik, fuhuşu ahlaken itici kılan bir yöndür.
        
#### 3-  **Ahlaki Erdemlerin Sergilenmesini Riske Atma:**
- Nezaket, empati, dürüstlük gibi erdemler anlamlı ilişkilerde değerlidir ve samimiyetle sergilenir.   
- Fuhuşta para faktörü, bu erdemlerin samimiyetini şüpheli hale getirir (para için mi, kendisi için mi?). Bu erdemler fuhuşta beklenmez, teşvik edilmez veya yok sayılır.
- **Sonuç:** Fuhuş, ahlaki erdemlerin samimi bir şekilde yaşanmasını riske atar.

## *B.* Ahlaki Gelişim ve Destek Üzerine Argümanlar

#### **Ahlaki Yoldaşlık Yoksunluğu:**
- Anlamlı ilişkilerde partnerler birbirine "ahlaki yoldaşlık" eder (hediyeleşme-nezaket, söz tutma-dürüstlük, destek olma-empati).
- Fuhuşta bu erdemlerin hiçbiri zorunlu değildir, hatta ilişki doğası gereği bunları baskılar veya yok sayar (uzun süreli olsa bile).
- **Sonuç:** Fuhuş, ilişkilerdeki değerli ahlaki yoldaşlık boyutundan yoksundur.

## *C.* Sosyal Boyut Üzerine Argümanlar

#### **Antisosyal Olma:**
- Fuhuş, insanın temel sosyal ihtiyaçlarını (onaylanma, değer görme, sosyal ifade) karşılamaz; iletişimi sınırlar ve kişiyi cinsel eyleme indirger.
- Sosyal açıdan değerli yönleri (arkadaşlık, topluluk bağı vb.) baltalar veya yok sayar ("tanıştırma testi" tuhaflığı örneği).
 - **Sonuç:** Kişinin sosyal yetilerini ve öz benliğini baltaladığı için ahlaken yanlıştır.
## *D.* Güç Dinamikleri ve İstismar Üzerine Argümanlar

#### **Tahakküm Yaratma:**
- Fuhuş, doğası gereği (genellikle para veren lehine) bir güç dengesizliği ve tahakküm ilişkisidir. Özerk karar verme şüphelidir.
- Özellikle ekonomik zorluklar, kişiyi tahakküme ve müşterinin potansiyel olarak zararlı (fiziksel/psikolojik) isteklerine/tekliflerine karşı savunmasız bırakır, istismara açık hale getirir.
- **Sonuç:** Bu içkin tahakküm ve istismar potansiyeli, fuhuşun ahlaki sorunudur.
        